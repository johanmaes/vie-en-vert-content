---
title: april
description: Daar is de lente... daar is de zon.
date: 2024-04-01
img: 2024-04-01-1.jpeg
ogImg: 2024-04-01-blog.jpeg
---

De schaapjes hebben zich terug in de wei tegenover ons genesteld en de temperaturen schieten alweer de hoogte in. Al het hout buiten is nu volledig klaar en de grondwerker is ondertussen aan het ophogen begonnen. @eric grandjean, topwerk! Er zijn letterlijk grote stappen gezet. We kunnen fatsoenlijk stappen binnenshuis door gepolijste beton boven en beneden. Maar hoe?

![](2024-04-01-2.jpeg)
Wat vol goede moed begon werd fysiek uiteindelijk één van de zwaarste weken van ons bouwavontuur. Ik verduidelijk even: 7u ‘s morgens staan we klaar om de betonpomp te ontvangen. Steven als kapitein van de pomp, onze polierder het zware en precieze werk en ik met stok en laser als controleur...

![](2024-04-01-4.jpeg)
twee uur later ligt alles pas klaar om te drogen, wachten nu. 1uur, 2uur, 3, 4, ...11 uur en menig telefoontjes later kunnen we de plaat betreden. De centrale is ter plaatse geweest, er is een fout gemaakt, ze weten zelf niet hoe of wat, maar voor ons blijft het resultaat hetzelfde, het wordt nachtwerk met nog geen zekerheid op een degelijk resultaat want de geleverde beton was iets wat onze professionele betonpolierder met 30 jaar ervaring nog nooit had gezien. Ik denk dat ik het al lang had opgegeven maar gedreven door koffie en Cola is hij blijven doorgaan tot het resultaat er was dat wij voor ogen hadden. Half vier s' nachts was het, maar het is gelukt. We kruipen er vlug in om jawel 2,5 uur later op te staan om de volgende betonmixer te ontvangen, deze keer voor de benedenverdieping. Want er is ons deze keer perfecte beton beloofd.

En wat niet meer gedacht, maar toch nog een beetje gevreesd, gebeurt, het scenario herhaalt zich. We liggen de tweede dag dan toch nog om half 2 in ons bed in plaats van half 4, maar weer is er enorm gezwoegd, gelukkig is ook weer het resultaat er! Hiervoor wil ik van deze blog gebruik maken om een dikke dikke dankjewel aan de polierder te zeggen, niet alleen voor moed en volharding, het harde werk en 48 uur zonder slaap maar ook voor nog een mopje na middernacht, de hoop tijdens die 48 uur en de gedrevenheid tijdens deze uitputtingsslag. Als ik ooit nog eens iets kan terugdoen, zeggen ze dan zeker ;)

![](2024-04-01-3.jpeg)
We gaan er ooit nog om lachen mama zegt ons Free, maar eigenlijk zo erg was dit toch niet? Lange wandelingen, lang opblijven af en toe een gezelschapsspel en veeeeel paaseitjes tijdens de wachttijden. Te moe om nog veel weerwerk te bieden denk ik vooral: positiviteit in de familie - check :))

Voor meer energie en lentekriebels zie ik jullie graag terug in mei.

Groetjes Stefanie
