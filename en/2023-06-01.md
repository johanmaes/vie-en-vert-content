---
title: One, two, three, Here we go!
description: Een eerste keer bloggen, een eerste keer een project met ons hele gezin, een eerste keer voor alles, dus niet bij de pakken blijven zitten!
date: 2023-06-01
---

Spannend!!! Met die indruk wil ik mijn blog starten.

Een eerste keer voor mensen schrijven, een eerste keer een project met ons hele gezin, een eerste keer voor alles, dus niet bij de pakken blijven zitten!

One, two, three, Here we go ...

Ons hele avontuur start eigenlijk bij onze voorliefde voor de natuur. Van de nationale parken in Amerika tot de eilanden van Thailand, in de natuur zijn we telkens de beste versie van onszelf.

Met de geboorte van onze dochter in 2010 zijn we dan genoodzaakt om onze honger naar avontuur een beetje dichter bij huis te vervullen. Conclusie: Evenveel rust, zelfde gevoel enkel dichter bij huis. Zo wordt de Ardennen stilaan voor ons een tweede thuis. Een plek om weg te zijn van alles en te genieten van elkaar, van vrienden en van familie.

Wanneer onze dochter Free ons op heel jonge leeftijd reeds ons uit bed trommelt om lange wandelingen te gaan maken in de natuur, rijst meer en meer het idee om iets permanents te kopen in de Ardennen. En zo geschiede ... Vele kampvuren en menig streekbiertjes later hakken we de knoop door. We bouwen ons eigen stekje!

Het idee om ook andere families te laten genieten van elkaar, hier tot rust te komen en dezelfde vibe te ervaren bracht ons tot het project wat we nu gestart zijn:

Mag ik jullie met enige trots voorstellen: La Vie en Vert ! Het wat, hoe en waarom, geef ik jullie graag mee in mijn maandelijkse blog. Ik hoop dat ik jullie hiermee een beetje kan meenemen in ons avontuur, eentje van hard werken, maar hopelijk nog meer van hard genieten!

Tot in juli!

Groetjes Stefanie
