---
title: Het vaste stramien
description: Alsof we nooit iets anders gedaan hebben wordt er een routine gekweekt van werk/school naar sport/hobby, naar bouwen in het weekend naar maandag thuis-poets-dag.
date: 2023-10-01
img: 2023-10-01-1.jpeg
ogImg: 2023-10-01-1-blog.jpeg
---

![voorbereiden voor elektriciteit -en waterwerken](2023-09-01-2.jpeg)
Het vast stramien is weer een goede maand bezig.

De weekends in de Ardennen zijn steeds goed gevuld geweest met de elektriciteit -en watervoorbereidingswerken en het plaatsen van dakgoten en dorpels.

Alsof we nooit iets anders gedaan hebben wordt er een routine gekweekt van werk/school naar sport/hobby, naar bouwen in het weekend naar maandag thuispoetsdag. Wekelijks drukken we op â€˜repeatâ€™.

De familiemotor draait goed, we hebben veel voldoening, maar voelen ook wanneer de batterijen dienen herlaad te worden.

Het jaarlijks op mekaar volgend familie-en vriendenweekend in september/oktober is hier een ideale periode voor.

En ook met de marathon van 15 oktober in het vooruitzicht richten we de focus weer even op iets anders.

Hoewel we onszelf al verschillende keren gek verklaarden om de ambitie te hebben voltijds te werken, â€™s weekends te bouwen en in hetzelfde jaar een marathon te willen lopen (Voor mijn 41ste verjaardag/bucketlist) kunnen we toch ook zeggen dat het net diezelfde ambitie en strakke planning is die ervoor heeft gezorgd dat er afwisseling is in alles wat we doen, dat het leuk blijft en dat we met volle goesting bijna iedere vrijdagavond 2u onderweg zijn!

Misschien is het nu ook wel het vooruitzicht meer rust na 15 oktober en de komst van de ramen eind oktober dat ons terug vleugels geeft.

Rustiger binnenwerk voor november dus ðŸ˜‰

Positieve vibes brengen ons wederom een maandje verder.

Hoe de werken in november vorderen en wat deze maand ons weer te bieden heeft hoor je weer volgende keer.

Tot snel

Stefanie
