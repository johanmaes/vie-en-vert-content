---
title: sport
description: sport
---

### Wandelen

Deze regio is bij natuurliefhebbers gekend voor de vele bewegwijzerde wandelroutes. Een aantal van deze wandelroutes kun je volgen vanaf de kerk in Bovigny. Zie ook de wandelkaarten in ons vakantiehuis.
De website van [de toeristische diensten van Vielsalm/Gouvy](https://www.haute-ardenne.be/nl) of [Houffalize](https://www.houffalize-tourisme.be/) bieden nog heel wat mogelijkheden om te wandelen en ook Routeyou, Komoot of Wikiloc bevatten veel opties in de buurt.

De Ravel L163 is geasfalteerd en geschikt voor rolstoel en/of kinderwagen. (spoorweg tussen Gouvy en
Bastogne/30 kilometer).
De wandeltochten in Nadrin zijn ook heel geliefd bij de toeristen (rotswand Le Hérou)
Er is ook een Blote Voetenpads, het is groter dan in Vlaanderen en avontuurlijk gemaakt. Let wel op: Enkel
open van mei t.e.m. september. (Vlakbij Ferme de la planche, Rue Montleban 75, 6674 Gouvy).

### (Elektrisch) Fietsen en MTB

Ook de fietsliefhebber kan hier volop zijn hart ophalen. Niet alleen omdat Luik-Bastenaken-Luik hier passeert, ook Col de Wanne ligt op een 15-tal km van het vakantiehuis. Talrijke fiets, MTB of mototochten vind je ook op bovenstaande websites of op Komoot, Routeyou of Wikiloc. De eerder vermelde Ravel L163 is eveneens makkelijk fietsen.

Elektrische fietsen, steps of Mountainbikes zijn ook te huur. Zie website toerisme Vielsalm.

### Kayak / actie en avontuur

- [Moulin Bock](http://www.naturaction.com) (20 min met de wagen- Rue de La Roche 51, 6660 Houffalize): Kayak, Rafting, MTB, klimmen of speleologie
- [Val de Wanne](https://www.levaldewanne.com) (20 min met de wagen - Aisomont, 70, 4980 Trois-Ponts): veel activiteiten met onder andere Devilkart, Monsterdownhill, labirinth, puzzelpakket, MTBdownhill, MTBverhuur, boogschieten, dropping, boerengolf etc...
- [Avenature Kayak](https://www.avenature.be) (15 min met de wagen - bêche 40, Vielsalm). Ook MTB verhuur, hoogteparcours
  etc...
- [Naturaction](https://www.naturaction.com) (20 min met de wagen - Rue de la Roche 51, Houffalize): Klimmen en speleologie
- [Action Zone](https://www.actionzone.be) Paintball & Outdoor Activities (30 min met de wagen, Zum Schwarzenvenn 3A, 4770 Amel).
- Eastbelgium action & fun carting center (15min met de wagen, Grüfflingen 39, 4791 Burg Reuland): Karting, Bowling, Cinema-action, Karaoke, Kinderparadise, Lasergame, Rodeo, Fun boxing, 3D minigolf, restaurant/snackbar, etc...

### Zwemmen en openluchtzwembaden

- Openluchtzwembad in Troisvierges vernieuwd in 2016 (Luxembourg) - Adres: Rue Milbich, 9905
  Troisvierges (Geopend van half mei tot september) - 20 min. met de wagen.
  Goede voorzieningen, 15m lange glijbaan, bubbelbad, kinderbad, ligweiden en snackbar.
- Zwemzone van plage de Maboge (adres: Maboge, La roche en ardenne): 30 min. met de wagen. Mooi
  gelegen strand aan de oevers van de Ourthe waar je kan zwemmen (gratis toegang). Voorzien van
  BBQ's, picknicktafels en een speeltuin voor kinderen.
- Zwemvijver van Cherapont (Lac de Cherapont): Adres: Cherapont 2, Gouvy; 10 min. met de wagen.
  Zwemvijver gelegen naast een camping. Zowel ligweiden als een zandstrand. Beperkte faciliteiten
  (wipplank en kleine snackbar). Voor de liefhebbers: visvijvers naast de zwemvijver. Er is een restaurant
  aan de camping die verse vis op het menu heeft.
- Binnenzwembad: Piscine communale de Vielsalm - Rue Hermanmont 10-12, 6690 Vielsalm
  Ma-vrij tot 18u / Za-Zon enkel in de voormiddag. 2,5€ p.p.

### Wintersport

Courtil ligt op een grote hoogte (c. 450m) waardoor de kans op sneeuw in de winter groot is
De volgende ski en langlaufpistes liggen op een kwartiertje rijden van de vakantiewoning (materiaal kan
ter plaatse gehuurd worden):

- Baraque Fraiture: Bij 652 meter hoogte, is de skipiste van de hoogste in België. 3 ski-pistes 's nachts verlicht (350m, 700m en 1000m) - 4 sporen van cross country skiën en een
  rodelbaan (3, 7, 14 en 21km) Ligging: vlak aan de snelweg E25, afslag 50, Baraque de Fraiture.
- Val de Wanne: Pistes voor skiën, langlaufen, sleeën. Met 1km is Val de Wanne de langste skipiste van het land. Ligging: Aisomont 70, 4980 Trois-Ponts
- [Gouvy](https://www.ardennen-sneeuw.be/skicentrum/pistes-de-ski-de-gouvy) (enkel langlauf): Langlauf pistes van 2, 4, 6 of 10km. Reserveren gewenst. Toegang tot de pistes is gratis voor zij
  die beschikken over eigen materiaal. Ligging: Avenue Noël (tegenover station Gouvy op 100 meter). Op onderstaande website kan je
  checken of deze al dan niet geopend zijn.
