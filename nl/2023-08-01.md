---
title: Yeah, augustus!
description: Vakantie in zicht ... of niet?
date: 2023-08-01
img: 2023-08-01-1.jpg
---

Yeah, augustus!

Vakantie in zicht ... of niet?

Met de juiste planning wordt dit een 'win-win' of moet ik zeggen een 'werk-wawgevoel'.

Verder bouwen, maar toch onze qualitytime als gezin niet uit het oog verliezen.

Een uitdaging, misschien wel, maar 'team Enthousiasme' is er klaar voor!


Aan het begin van onze vakantie staat het bezoek van schoonpa Jos op het programma.

Zijn 3-daagse zou er mee moeten voor zorgen dat de nok van het dak in perfecte verhouding geknutseld wordt.  Gelukkig is het zwaardere werk er al eens beetje af.

![Hoog tijd voor een dak!](2023-08-01-2.jpg)

Voor mij 3 dagen van assistentie en catering.

Maar vakantie zou vakantie niet zijn als de dagen niet worden afgesloten met een uitgebreide aperitief en een goed stukje vlees op de BBQ.

Vitaminen en prote√Ønen zijn belangrijk dezer dagen, toch?


Na het werkbezoek is het de bedoeling dat wij zijn aanzet verder vorm geven op eigen tempo.

En eigen tempo wordt hopelijk vertaald in lange morgenden met de verrekijker en een straffe portie zwart goud.  

Alsook in vroege avonden van streekbiertjes, marshmallows, coctailworkshops, gezelschapsspelletjes of gewoon lekker niks doen op restaurant.

Voor Steven en mij kan dit perfect 'vakantie' genoemd worden, maar voor onze dochter Free (die trouwens na een jaar op en af rijden nog steeds verliefd is op deze plek) willen we deze dagen toch net iets meer invulling geven.  Voor een bijna 13-jarige is afwisseling toch net iets  belangrijker. (Of we moesten over de GSM spreken :))


De helft van de vakantie wordt daarom gevierd met een 4-daags campingbezoek aan onze vrienden in Saint-Remacle.

Hier wacht Free een dozijn leeftijdsgenoten en kampvuuravonden zonder mama en papa.
Zo hoop ik dat ieder van ons met voldane blik kan terugkijken op onze 'werk-wawvakantie' en dat onze batterijen weer voor een tijdje opgeladen zijn.

Of het opzet lukt... Ik weet het je te vertellen in september.

Tot de volgende blog en verlies je warme gevoel niet tijdens deze regendagen!

Groetjes Stefanie
