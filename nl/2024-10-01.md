---
title: oktober
description: Hallo oktober!
date: 2024-10-01
img: 2024-10-01.jpeg
ogImg: 2024-10-01-blog.jpeg
---

Hallo oktober,
Hallo zonnepanelen, hallo laadpaal, hallo brandbeveiliging, hallo ... Jaja beetje bij beetje worden de laatste bouwstenen gelegd. En dit ook letterlijk. Met het begin van het Allerheiligenverlof in het vooruitzicht zijn we al gestart met het puzzelen aan onze voorgevel. Ardense steen wordt het thema van de volgende week vakantie.

![](2024-10-01.jpeg)

Het is een beetje van alles wat maar we kregen hulp hier en daar en dat maakt het einde alleszins een pak makkelijker. Jan (framily) gaat voor de zonnepanelen en de laadpaal terwijl Tinne (Framily) en ik assisteren. Steven zorgt ondertussen ook dat de noodverlichting operatief is. Om ook voor ons Free (en voor ons) de laatste loodjes minder zwaar te maken komt onze Brend (waar ik tante van ben) en Marie (zijn wederhelft) ter plaatse om haar verjaardagsshoppen in Luxemburg op 8 minuutjes van ons te laten doorgaan. Ze kapen haar weg en trakteren haar achteraf dan ook nog eens op gelnagels en een wimperbehandeling uitgevoerd door onze eigenste schoonheidsspecialiste Marie [Mabelle nagelstudio](https://mabelle-nagelstudio.be).

![](2024-10-02.jpeg)

Dat maakte afgelopen weekend van ons vakantiehuis weer een gezellige plek met deze 7-koppige bende. Family en Framily dat klikt meteen. Gelijkgestemde zielen ... of zoiets? In elk geval is oktober weer maar eens voorbijgevlogen en zijn we er weer wat rijker van geworden. Rijker aan ervaringen en rijker aan herinneringen.

November we zijn weer bijna daar, wat ook wil zeggen dat ik bijna start aan mijn 42ste levensjaar. Misschien een moment om te bezinnen, een moment om dankbaar te zijn, voor wat me is gegeven, maar ook voor wat niet zomaar is verkregen. Ook al hoop ik op iets meer rust volgend jaar, evenveel plezier speel ik zeker klaar. De voornemens zijn sowieso plezant en wie weet waar zijn we dan weer ergens aanbeland. Om te eindigen met een dichterlijke nootðŸ™‚

Happy Halloween, geniet van de herfstkleuren en vergeet vooral de klok niet zaterdag!

Groetjes Stefanie
