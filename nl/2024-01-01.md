---
title: januari
description: Een bewogen jaareinde
date: 2024-01-01
img: 2024-01-01-1.jpeg
ogImg: 2024-01-01-blog.jpeg
---

Dat het jaareinde voor ons 'bewogen' is geweest is zachtjes uitgedrukt.

Zo kregen we een mail van het gemeentebestuur die voor ons een slag bij heldere hemel betekende. Nooit geweten dat de formulering 'maison de vacances' of 'hébergement touristique' zoveel verschil kon uitmaken.
Een verkeerde interpretatie en een wetswijziging van begin 2023 zorgden er even voor dat ons vakantiehuis misschien niet vergund was zoals gevraagd. We zagen zomaar even anderhalf jaar weekendwerk alsook onze droom in rook opgaan.

Gelukkig kan ik er meteen bijvertellen dat ons verhaal een mooi einde kent. Na een fijne mail van de burgemeester van Gouvy en een zeer hulpvaardig gemeentebestuur konden we weer de slaap vatten. Het zal ons extra werk leveren (zowel fysiek als administratief) en ons nog maar eens extra uitdagen, maar uiteindelijk gaat alles goed komen.

![Komt goed!](2024-01-01-4.jpeg)

Ja zo'n projectje, pfff, misschien toch een beetje onderschat, maar eerlijk als ik op het afgelopen jaar terugkijk heeft het ons heel veel geleerd, ons nog een stapje dichter bij mekaar gebracht en ons uitgedaagd op vele gebieden. Laten we stellen: Een verrijking die niet in de schoot geworpen is. :)

![](2024-01-01-2.jpeg)

En nu... op naar 2024! Zal het zonder slag of stoot verlopen, zeker niet, maar hoe dan ook, met de start van ons verhuur in het vooruitzicht moet dit sowieso 'ons jaar' worden. En zoals altijd: We gaan ervoor!

![](2024-01-01-3.jpeg)

Ik wens iedereen een fantastisch liefdevol 2024. Denk groots en geniet van alle kleins! Tot binnenkort en voor de geïnteresseerden.... binnen enkele tijd komt het boekingssysteem online.

Je hoort nog van ons!

Groetjes Stefanie
