---
title: Omgeving
description: Omgeving
---

Courtil is een klein hartelijk dorpje van de gemeente Gouvy, gelegen in de provincie Luxemburg. De vakantiewoning ligt midden in het natuurpark van de twee Ourthes (parc naturel des deux Ourthes) tussen Vielsalm, Gouvy, Houffalize en la Roche-en-Ardenne. Het is één van de mooiste plekjes in de Belgische Ardennen voor wandelaars en fietsers. Een bakkerij is op wandelafstand, alsook de bekende brouwerij/brasserie Lupulus. Hotel Saint-Martin heeft ook een lekker restaurant en is gelegen op wandelafstand (300 meter).

Courtil ligt op een hoogte van 480 meter waardoor de kans op sneeuw in de winter groot is. Baraque Fraiture (hoogste punt van de Belgische Ardennen met ski en langlaufmogelijkheden) en Val de Wanne (met de langste skipiste van België) liggen beiden op een kwartiertje rijden.

Verder zijn er binnen een straal van 15 min. veel leuke dingen te doen bij alle weersomstandigheden. In Houffalize en La Roche-en-Ardenne kun je terecht voor avontuurlijke activiteiten (bvb. kajak, paintball, etc.).
